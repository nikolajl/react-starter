Konsulenten har 20 års erfaring med webudviklig, heraf 7 års erfaring med React programmering primært fra TDC og Danske Bank, hvor React blev anvendt i store selvbetjeningsløsninger. Naturligvis var der i de projekter stort fokus på responsive design, mobil, tablet og desktop, men også på at løsningen lever op til WCAG accessibility standarder, performance og stabilitet.

Han har bred erfaring med automatiseret test, både analyse og implementering af unit test og e2e test. Praktisk erfaring med unit test skrevet i jest, mocha eller jasmine, og e2e test i webdriverIO, og selenium (C#/.Net). Arbejder gerne test-drevet, og har desuden erfaring med CI/CD.

Opgaven kalder ikke på backend kompetencer, men konsulenten kan også bidrage i den sammenhæng med erfaring i Node.js; Express eller Nestjs. Ydermere har han et godt fundament i udvikling af løsninger i PHP, java og C#, så næsten uanset hvilken backend der anvendes kan han bidrage fullstack, og er flydende i REST, JSON, Ajax, Websockets,Graphql, etc.

Da der er tale om en betalingsapp er det måske også værd at fremhæve hvordan konsulenten med erfaring fra tidligere projekter kender til principperne for datahåndtering i miljøer der har særlige krav til det, f.eks. PCI til betalingskort, PSD2 og naturligvis GDPR.
